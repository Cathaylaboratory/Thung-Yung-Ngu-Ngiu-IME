諸位好
箇是通用吳語輸入法。通用吳語輸入法，結合勒標準吳語交上海法吳，著盡量不會得產生沖突個情況下頭，拿個兩套輸入法合著一道。又加入一點合理個模糊音，方便新手上手。也收錄著交關不同地方個口音，得各式各樣個寫法，箇套輸入法南北吳結合，對於新手來講邪氣友好，對於老鬼個吳語愛好者來講，也可以使用標準吳語輸入，幫助推廣吳語標準化。減少用戶猜不出字哪能拼寫個尷尬情況。也適合用習慣標準吳語拼寫個用戶。作者受到老早個大拇哥輸入法啓發，箇套輸入法個設計，以容易打字爲第一任務，同時也收錄標準吳語，拼寫美觀大方。
安裝方式：
箇只輸入法著rime輸入法使用，
windows可以用小狼豪， 拿伊保存著用戶文件裡頭。注意修改default.custom文件，加入thungyung2.
假使爾用Apple，請朋友下載倉輸入法先，假使爾用android，請朋友下載同文輸入法先。導入文件，然後選，易打吳語輸入法，即可使用哉。
著macbook平臺丄好下載鼠鬚管輸入法，然後導入。

feature：au 對應奧，o對應花，eu對應歐， oe對應安，i對應伊。模糊y/i,模糊w/u,模糊aq,aoq, 拿法吳個gni變簡化成ni，模糊法吳ae/e，模糊法吳i/ie， 剩下來個全兼容法吳交標準吳語。

希望箇套輸入法好幫助到吳語個電子化移動化，書寫個標準化普及化現代化，讓我伲吳語使用者全好用丄自家個母語去發消息。

感謝各位吳語老前輩默默無聞，尤其感謝山前先生搭上海閒話ABC，畀小弟提供資料搭技術支持

我也歡迎各位提供建議，哪能好方便打字，好加快打字速度，我也希望諸位提供諸位習慣使用個不過我嘸沒收錄個詞語交拼寫，我好及時更新。

cathaylab
email：goetiansoc@proton.me
